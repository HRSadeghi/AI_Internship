## مسئله دسته‌بندی توکن

در مسئله قبل آموختید که چگونه یک متن را دسته‌بندی کنید. اما باید توجه کر که در مسئله مربوط به NLP علاوه بر این که می‌توان یک متن را دسته‌بندی کرد، می‌توان هر یک از توکن‌های موجود در آن متن را نیز دسته‌بندی نمونه. به عنوان نمونه، اگر یک متن را براساس کلمات آن دسته‌بندی کنیم آن‌گاه واضح است که می‌توانیم به ازای هر کلمه یک نقش دستوری تعیین کنیم. به عنوان مثال، می‌توانیم تعیین کنیم که آیا یک کلمه،اسم است، حرف تعریف است، فعل است، مفعول است، قید است یا صفت است. به این مسئله برچسب‌زنی نقش دستوری کلمات یا Part Of Speech Tagging  می‌گویند



![](https://blog.aaronccwong.com/assets/images/bigram-hmm/pos-title.jpg)



مسئله‌ای نظیر تشخیص موجودیت نامدار Name Entity Recognition نیز یک مسئله دسته‌بندی توکن است که در این مسئله باید موجودیت‌های نامدار مشخص گردد و نوع آن‌ها نیز تشخیص داده شود. این مسئله از نظر پیچیدگی، از مسئله POS سخت‌تر است. دلیل آن نیز این است که ممکن است موجودیت نامدار بیش از یک کلمه باشد. به عنوان مثال "شرکت ایران خودرو" یک موجودیت نامدار است که از سه کلمه تشکیل شده است. مدلی که وظیفه دسته‌بندی را انجام می‌دهد موظف است تا هر سه کلمه را به درستی به عنوان یک موجودیت نامدار تشخیص دهد.

![](https://lh3.googleusercontent.com/9mvuuylJe5Pp_WtnH5kJjmVWz1qdLitaz16PYrZtr9DoVg33ymXAfmxdA_4eLiyTmSAU-4_iN3GyZCM-7rpLlXfu0Mla4CPKeIMZQRQufs3-QeJIXuogj67YB0pAB2I_dU2CoQ6T)



برای نمایش موجودیت‌های نامدار چندکلمه‌ای معمولا از استاندارد Conll-2003 استفاده می‌شود. به این ترتیب که به ابتدای برچسب اولین کلمه در یک موجودیت نامدار حرف B الحاق می‌شود و به ابتدای برچسب سایر کلمات یک حرف I الحاق می‌شود. یک مثال را در زیر مشاهده میکنید. در این مثال برای نام اشخاص از برچسب PER استفاده شده است. که به اولین کلمه از نام هر شخص برچسب B-PER و به سایر کلمات آن برچسب I-PER نسبت داده می‌شود.

![](https://www.researchgate.net/publication/336206087/figure/tbl3/AS:885046709862405@1588022987844/Tags-for-Named-Entity-Recognition-using-IOB2-format.png)



 به طور کلی،تعیین نوع توکن از نظر ماهیتی یک مسئله دسته‌بندی است، اما با دسته‌بندی متون تفاوت دارد. این مسئله از آن جهت که باید به ازای هر توکن یک کلاس مشخص کنیم، از پیچیدگی بیشتری برخوردار است. این پیچیدگی از آن جهت است که تقریبا تمامی مدل‌های سنتی در یادگیری ماشین توانایی حل این مسئله را ندارند. مدل‌های گرافی احتمالاتی نظیر HMM و CRF توانایی حل این مسئله را دارند اما به طور کلی از شبکه‌های عصبی ضعیف‌تر عمل می‌کنند.

در این‌جا تمرکز ما بر روی شبکه‌های عصبی است. شبکه‌های عصبی بازگشتی نظیر LSTM و GRU که پیش‌تر معرفی شدند، توانایی حل این مسئله را دارند. همچنین مدل‌های مبتنی بر شبکه‌های عصبی ترنسفورمر نظیر BERT، RoBERTa و ... که بعدا معرفی می‌شوند نیز، مدل‌های بسیار قوی‌ای برای حل این مسائل هستند.

مسئله دسته‌بندی توکن را می‌توان به عنوان یک مسئله many-to-many در نظر گرفت. اکنون باید تلاش شود تا این مسئله 

