# Segmentation

### مقدمه
بخش بندی تصاویر یکی از تسک های شناخته شده  و مهم است که در خیلی جاها کاربرد صنعتی دارد. در ادامه این سوال که میخواهیم object های موجود در تصاویر را به دست بیاوریم، این سوال پیش می آِید که چگونه دقیقا محل  اشیای دلخواه خود را 
در سطح پیکسل تعیین کنیم؟
جواب این سوال همان چیزی است که Segmentation به دنبال آن است. 

در این موضوع میخواهیم هر شیء را از شیء دیگر در سطح پیکسل جداسازی کنیم و هر شیء را با یک رنگ تعیین کنیم.
این کار باعث میشود در خیلی از موارد تحلیل های ما بعد از این راحتتر بشود چون به جای اینکه یک تخمین کلی از مستطیل در برگیرنده شیء داشته باشیم، محل دقیق هر شیء را بر اساس مفهوم
جداسازی کنیم.

کاربردهایی بسیار از این موضوع میتوان پیدا کرد: مثلا تشخیص سلولهای سرطانی،  یا در ماشین های خودران و ...

### انواع مختلف segmentation

۱. Semantic segmentation

در این نوع قصد داریم که هر پیکسلی از تصویر را به یک label نسبت دهیم. در این مورد اینگونه عمل میکنیم که همه ماشینهای موجود در تصویر را به یک برچسب ماشین متناسب میکنیم. 
همینطور برای همه اشیای موجود در تصویر این کار را میکنیم و به اشیای **مشابه** لیبل **یکسان** بدهیم. 

۲. Instance segmentation

حالا اگر بخواهیم کمی پیشرفته تر بشویم، میتوانیم هر کدام از اشیای موجود در تصویر را به طور مجزا لیبل بزنیم. یعنی  اگر چند ماشین در یک تصویر داشته باشیم، باید 
هر کدام از ماشین ها را در تصویر با رنگ های مختلف نشان دهیم و لیبلهای با شماره های مختلف بزنیم.

در این مورد هم، همه اشیای موجود در تصویر لیبل میخورند.

۳. Panoptic segmentation

حوزه جدیدی است که هدف آن ترکیب دو مورد قبلی است. 
یعنی در ضمن اینکه چند شیء از یک جنس را به طور مجزا به عنوان اشیای جداگانه تشخیص میدهیم‌(instance segmentation) ، همه اشیای موجود در یک تصویر را  که از یک جنس هستند را تشخیص بدهیم (semantic segmentation) یعنی مثلا
چند ماشین را به طور مجزا نشان دهیم و در ضمن  تشخیص دهیم که همگی از جنس ماشین هستند.
